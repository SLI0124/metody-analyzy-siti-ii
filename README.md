# Metody analýzy sítí II

Předmět navazuje na předmět Metody analýzy sítí I. Jeho prvním cílem je studium dynamiky sítí, vývoje vlastností sítí v čase a studium jevů, které se při vývoji v čase mohou odehrávat. Druhým cílem předmětu je představení vícevrstvých sítí jako přirozeného zobecnění jednoduchých sítí se zaměřením jejich typy, vlastnosti, modely, vývoj v čase a aplikaci metod jejich analýzy. Po absolvování předmětu bude student rozumět principům, které ovlivňují vlastnosti jednoduchých i vícevrstvých sítí měnících se v čase, bude schopen aplikovat metody související s analýzou těchto vlastností a bude schopen prototypově implementovat vybrané metody. Dále bude schopen využít nástroje a knihovny pro analýzu vývoje jednoduchých i vícevrstvých sítí v čase a pro jejich vizualizaci. Po aplikaci metod analýzy sítí a jejich vývoje bude umět posoudit relevanci výsledků a nalézt jejich srozumitelnou interpretaci.
